<html>
<head>
<meta http-equiv="Content-Type" content="text/html; charset=utf-8" />
<title>Untitled Document</title>

<style type="text/css">

.divv{
margin-top:0px;
background-color:#FFF;	
clear:both;
}

.lbl{
border-style:solid;
border-width:medium;
border-color:#00C;
border-radius:15px;
margin:10px;
margin-top:0px;
padding:10px;
}

.foto{
text-align:center
}

.bos
{
	height:10px;
	width:1000px;
}

</style>

</head>

<body>



<div class="divv">
<div class="bos">
</div>
<div class="lbl">
<label>Günümüzde çok katlı, karmaşık ve geniş alanlara yayılmış kapalı mekanların sayısı gittikçe artmaktadır. Alışveriş merkezleri, hastaneler, havaalanları, kapalı otoparklar bu mekanlara örnek olarak gösterilebilir. İnsanlar vakitlerinin %80-90'ını bu mekanlarda geçirmektedirler. Bu nedenle iç ortamlarda konum tabanlı takip sistemleri önemli bir yere gelmiştir. Ülkemizde iç ortamlarda konumlandırma ve takip sağlayan sistem ve servisler bulunmamaktadır. İç Ortamlarda Uzaktan Takip Amaçlı Konumlandırma Sistemi(U-TAKİP) sistemi ile bu açığın kapatılması hedeflenmektedir. Ortama kurulacak algılayıcı ağı ile geometrik yöntemler kullanılarak merkezi sunucu üzerinden metre hassasiyetinde uzaktan takip (kişi/nesne) sistemi geliştirilecektir. Etiket olarak giyilebilir veya taşınabilir Bluetooth Low Energy (BLE) etiketler kullanılacaktır. U-TAKİP sisteminde konumlandırmayı sağlamak için mesafe ölçümüne dayalı yöntemler olan üçgenleme, daire kesişimi ve hiperbol kesişimi yöntemleri incelenecektir. Bu yöntemlerden konum hesaplama için "Tekrarlayıcı Taylor Serileri", "Genetik Algoritma", "En Az Kareler", "En Büyük Olabilirlik", "En Yakın Komşuluk" vb. algoritmalar kullanılmaktadır. Projede kullanılacak yöntemi belirlemek için yöntemlerin algoritmaları MATLAB editöründe test edilecek ve hangi yöntemin ve algoritmanın projeye uygun olacağına karar verilecektir. Uygulamanın kullanım alanları; personel takibi, hasta takibi, çocuk takibi, lojistik takibi olarak belirlenmiştir. Gerçekleştirilecek olan U-TAKİP sistemi ile kullanıcı, sunucu yazılımı tarafından personellerin konumunu takip edebilecektir. Bir ortama müşteri geldiğinde kullanıcı en yakın personeli müşteriye yönlendirerek daha hızlı bir hizmet sağlayabilecektir. Bu sayede hem hizmet kalitesi artacak hem de iş gücünden ve zamandan tasarruf sağlanacaktır. Aynı zamanda hastanelerde hastaların konumunun bilinmesi ve takibi çalışma verimini arttıracak bir bilgidir. Hasta takibi sistemi ile hastaya takılacak olan bir BLE etiket bulunduran bileklik ile hastanın konumu bulunabilecektir. Bu sayede doktor veya hemşire bir hastaya ulaşmak istediğinde vakit kaybetmeden ulaşabilecektir. Diğer bir yönüyle tekerlekli sandalye, sedye gibi donanımlara takılacak BLE etiketleri ile ekipman ve boş veya dolu araç takibi de yapılabilecektir. U-TAKİP sistemi ile lojistik hizmetleri sağlayan şirketlerin lojistik merkezleri için ürünlerin/kargoların konumlarının bilinmesi önemli bir ihtiyaçtır. Tasarlanan sistem büyük bir alana sahip lojistik merkezlerinde aranan ürün/kargoların hızlı bir şekilde bulunması için kullanılabilir nitelikte olacak ve esnek üretim ve dağıtıma olanak tanıyacaktır. Bu sayede ürün/kargonun konumunu bilmeyen bir personel bile kısa sürede istediği hedefe ulaşabilecektir.
U-TAKİP sisteminin gerçekleştirilmesinde yazılım geliştirme sürecinde etkili, verimli ve pratik bir şekilde modelleme ve dokümantasyon oluşturmaya yönelik bir yöntem olan çevik (agile) model kullanılacaktır. Çevik süreç modellerinden Scrum projenin gerçekleştirilmesinde kullanılacak olan yöntemdir. 
U-TAKİP projesi TÜBİTAK 2241-A SANAYİ ODAKLI LİSANS BİTİRME TEZİ DESTEKLEME PROGRAMI tarafından desteklenmektedir.
</label>
</div>

</div>

<div class="foto">
<img src="tubitak.png" width="150" height="150" />
<img src="inovasyon.png" width="200" height="150" />
<img src="ogu.png" width="150" height="150" />
</div>

</body>
</html>
